Първи стъпки в програмирането
Задачи за упражнение в клас и за домашно към курса "Основи на програмирането" @ СофтУни.
Тествайте задачите си в Judge системата: https://judge.softuni.bg/Contests/Index/2375.

	1.	Конзолен конвертор: USD към BGN
Напишете програма за конвертиране на щатски долари (USD) в български лева (BGN). Използвайте фиксиран курс между долар и лев: 1 USD = 1.79549 BGN.
Примерен вход и изход
вход	изход		вход	изход		вход	изход
22	39.50078		100	179.549		12.5	22.443625
Насоки
1.	Създайте променливата usd, която приема като вход от конзолата реално число.
 
2.	Изчислете конвертирането на щатските долари към българските лева и закръглете резултата до втория знак след десетичната запетая.
 
3.	Принтирайте получените български лева, като форматирате резултата до 2 цифри след десетичната запетая (:F2).

 

	2.	Конзолен конвертор: от радиани в градуси
Напишете програма, която чете ъгъл в радиани (rad) и го преобразува в градуси (deg). Използвайте формулата: градус = радиан * 180 / π.Числото π в C# програми е достъпно чрез Math.PI. Закръглете резултата до най-близкото цяло число използвайки Math.Round().
Примерен вход и изход
вход	изход		вход	изход		вход	изход		вход	Изход
3.1416	180		6.2832	360		0.7854	45		0.5236	30
Насоки
1.	Прочетете входните данни от конзолата (радианите):
  
2.	Създайте нова променлива, в която ще направите конвертирането от радиани към градуси, като знаете формулата за изчисление:
  
3.	Принтирайте получените градуси, като закръглите резултата цяло число 
(използвайте метода Math.Round()):
  

	3.	Калкулатор депозити
Напишете програма, която изчислява каква сума ще получите в края на депозитния период при определен лихвен процент. Използвайте следната формула: 
сума = депозирана сума  + срок на депозита * ((депозирана сума * годишен лихвен процент ) / 12)
Вход
От конзолата се четат 3 реда:
1.	Депозирана сума – реално число в интервала [100.00 … 10000.00];
2.	Срок на депозита(в месеци) – цяло число в интервала [1…12];
3.	Годишен лихвен процент – реално число в интервала [0.00 …100.00];
Изход
Да се отпечата на конзолата сумата в края на срока.
Вход	Изход	Обяснения
200
3
5.7	202.85	1. изчисляваме натрупаната лихва: 200 * 5.7% = 11.4лв.
2. изчисляваме лихвата за 1 месец: 11.4лв./12 месеца = 0.95лв
3. общата сума е 200лв депозит + (3 (срок на депозита) * 0.95 лв)
Вход	Изход	
2350
6
7
	2432.25	


	4.	Задължителна литература
За лятната ваканция в спикъка със задължителна литература на Жоро има определен брой книги, но Жоро предпочита да играе с приятели навън. Вашата задача е да помогнете на Жоро да изчисли колко часа на ден трябва да отделя, за да прочете необходимата литература, но и да прекарва максимално време навън.
Вход
От конзолата се четат 3 реда:
1.	Брой страници в текущата книга – цяло число в интервала [1…1000];
2.	Страници, които може да прочита за 1 час – реално число в интервала [1.00…1000.00];
3.	Броя на дните, за които трябва да прочете книгата – цяло число в интервала [1…1000];
Изход
Да се отпечата на конзолата броят часове, които Жоро трябва да отделя за четене всеки ден.
Вход	Изход	Обяснения
212
20
2	5.3	1. изчисляваме общото време за четене на книгата: 212 / 20 = 10.6 часа
2. получения резултат делим на броя дни, за да получим необходимите часове на ден: 10.6 часа / 2 дни = 5.3 часа на ден


Вход	Изход	
432
15
4	7.2	

Примерни изпитни задачи

	5.	Рожден ден
За рожденният ден на дъщеря си Людмила е решила да организира парти, на което да покани всичките ѝ съученици. За целта е решила да наеме развлекателна зала за деца, чийто наем ще получите като вход от конзолата. 
Напишете програма, с която да помогнете на Людмила да изчисли какъв бюджет ще ѝ бъде необходим, като имате следната информация за допълнителните неща, необходими за тържеството:
•	Торта  – цената ѝ е 20% от наема на залата
•	Напитки – цената им е 45% по-малко от тази на тортата
•	Аниматор – цената му е 1/3 от цената за наема на залата
Вход
От конзолата се четe 1 ред:
•	Наем за залата – реално число в интервала [100.00..10000.00]
Изход
Да се отпечата на конзолата какъв бюджет ще бъде необходим за организиране на тържеството. 
Примерен вход и изход
Вход	Изход	Обяснения
2250	3697.5	наем за залата: 2250
цена за тортата: 2250 * 20% = 450
цена за напитки: 450 – 45% = 247.5
цена за аниматор: 1 / 3 от 2250 = 750
необходима сума: 2250 + 450 + 247.5 +750 = 3697.5
3720	6113.2	



	6.	* Благотворителна кампания
В сладкарница се провежда благотворителна кампания за събиране на средства, в която могат да се включат сладкари от цялата страна. Първоначално прочитаме от конзолата броя на дните, в които тече кампанията и броя на сладкарите, които ще се включат. След това на отделни редове получаваме количеството на тортите, гофретите и палачинките, които ще бъдат приготвени от един сладкар за един ден. Трябва да се има предвид следния ценоразпис:
•	Торта - 45 лв.
•	Гофрета - 5.80 лв.
•	Палачинка – 3.20 лв.
1/8 от крайната сума ще бъде използвана за покриване на разходите за продуктите по време на кампанията. Да се напише програма, която изчислява сумата, която е събрана в края на кампанията.
Вход
От конзолата се четат 5 реда:
1.	Броят на дните, в които тече кампанията – цяло число в интервала [0 … 365]
2.	Броят на сладкарите – цяло число в интервала [0 … 1000]
3.	Броят на тортите – цяло число в интервала [0… 2000]
4.	Броят на гофретите – цяло число в интервала [0 … 2000]
5.	Броят на палачинките – цяло число в интервала [0 … 2000]
Изход
Да се отпечата на конзолата едно число:
•	парите, които са събрани.
Примерен вход и изход
Вход	Изход	Обяснения
23
8
14
30
16	137687.2	Изчисляваме сумата, която се изкарва на ден за всеки един от продуктите, направени от 1 сладкар:
Торти: 14 * 45 = 630 лв.; 
Гофрети: 30 * 5.80 = 174 лв.; 
Палачинки: 16 * 3.20 = 51.20 лв.
Обща сума за един ден: (630 + 174 + 51.20) * 8 = 6841.60 лв.
Сума събрана от цялата кампания: 6841.60 * 23 = 157356.8лв.
Сума след покриване на разходите: 157356.8 - 1/8 от 157356.8 = 137687.2 лв.
Вход	Изход	
131
5
9
33
46	426175.75	

	7.	* Пазар за плодове
Мария решава да мине на диета и отива до близкия пазар, за да купи ягоди, банани, портокали и малини. На конзолата се въвежда цената на ягодите в лв./кг. и количеството на бананите, портокалите, малините и ягодите, които трябва да закупи. Да се напише програма, която пресмята колко пари са ѝ необходими за да плати сметката, като знаете, че:
•	цената на малините е на половина по-ниска от тази на ягодите;
•	цената на портокалите е с 40% по-ниска от цената на малините;
•	цената на бананите е с 80% по-ниска от цената на малините.
Вход
От конзолата се четат 5 реда:
1.	Цена на ягодите в лева – реално число в интервала [0.00 … 10000.00]
2.	Количество на бананите в килограми – реално число в интервала [0.00 … 1 0000.00]
3.	Количество на портокалите в килограми – реално число в интервала [0.00 … 10000.00]
4.	Количество на малините в килограми – реално число в интервала [0.00 … 10000.00]
5.	Количество на ягодите в килограми – реално число в интервала [0.00 … 10000.00]
Изход
Да се отпечата на конзолата едно число:
•	парите, които са необходими на Мария.
Резултатът да се форматира до вторта цифра след десетичната запетая.
Примерен вход и изход
Вход	Изход	Обяснения
48
10
3.3
6.5
1.7	333.12	Цена на малините за килограм: 24 лв.
Цена на портокалите за килограм: 24 – (0.4 * 24) = 14.4 лв.
Цена на бананите за килограм: 24 – (0.8 * 24) = 4.8 лв.
Сума за малините: 6.5 * 24 = 156 лв.
Сума за портокалите: 3.3 * 14.4 = 47.52 лв.
Сума за бананите:4.8 * 10 = 48 лв.
Сума за ягодите: 1.7 * 48 = 81.6 лв.
Обща сума: 156 + 47.52 + 48 + 81.6 = 333.12 лв.
Вход	Изход	
63.5
3.57
6.35
8.15
2.5	561.15	


	8.	* Аквариум
За рождения си ден Любомир получил аквариум с формата на паралелепипед. Първоначално прочитаме от конзолата на отделни редове размерите му – дължина, широчина и височина в сантиметри. Трябва да се пресметне колко литра вода ще събира аквариума, ако се знае, че определен процент от вместимостта му е заета от пясък, растения, нагревател и помпа. 
Един литър вода се равнява на един кубичен дециметър/ 1л=1 дм3/. 
Да се напише програма, която изчислява литрите вода, която са необходими за напълването на аквариума.
Вход
От конзолата се четат 4 реда:
1.	Дължина в см – цяло число в интервала [10 … 500]
2.	Широчина в см – цяло число в интервала [10 … 300]
3.	Височина в см – цяло число в интервала [10… 200]
4.	Процент  – реално число в интервала [0.000 … 100.000]
Изход
Да се отпечата на конзолата едно число:
•	литрите вода, които ще  събира аквариума.
Примерен вход и изход
Вход	Изход	Обяснения
85
75
47
17	248.68875	Изчисляваме обем на аквариум:
обем на аквариум= 85*75*47=299625 см3
общо литри, които ще събере: 299625 * 0.001=299.625 литра
процент: 17*0.01=0.17
литрите, които реално ще трябват : 299.625*(1-0.17) = 248.68875 литра
Вход	Изход	
105
77
89
18.5	586.44547	

